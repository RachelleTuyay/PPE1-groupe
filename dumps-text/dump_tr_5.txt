   [tkd-symbol.png]

TÜRK KARDİYOLOJİ DERNEĞİ

TÜRK KARDİYOLOJİ DERNEĞİ

Kalp Yetersizliği Çalışma Grubu

Kalp Yetersizliği Çalışma Grubu

   (BUTTON)
     * Ana Sayfa
     * Yönetim Kurulu
     * Üyeler
     * Toplantılar
     * Bağlantılar
     * İletişim
     __________________________________________________________________

Kalp Yetersizliği Sertifikasyon Programı

   Kalp yetersizliği son yıllarda tüm dünyada epidemik hale gelmiş bir
   hastalık olmaya başlamıştır. Kardiyoloji uzmanlığının çok ötesinde bir
   bilgi-birikim, deneyim ve beceri gerektirmektedir. Bu eğitimsel
   ihtiyacı karşılamak için Türk Kardiyoloji Derneği Kalp Yetersizliği
   Çalışma Grubu öncülüğünde kalp yetersizliği konusunda uzmanlaşmak,
   fikir lideri olmak isteyen kardiyoloji uzmanı olan meslektaşlarımız
   için bir gelişmiş bir eğitim, öğrenme ve beceri geliştirmesi amacıyla
   Kalp Yetersizliği Sertifikasyon Programı (KYSP) düzenlenmesi ihtiyacı
   doğmuştur. KYSP akut, kronik ve ileri kalp yetersizliği hastalarına
   klinik yaklaşımdan farmakoterapiye, kardiyak görüntülemeden invazif
   girişim ve kardiyak cihazlara ve klinik çalışma dizaynları ve
   istatistiğe kadar geniş bir alanda deneyimli eğitmenler tarafından
   verilecektir. KYSP konuşmacılar ve katılımcılar arasında interaktif
   eğitimler, çalıştaylar, hastane vizitleri, vaka sunumları gibi birçok
   eğitim aracından oluşmaktadır.

   KYSP Başvuru Şartları:
     * Programa başvuracak adaylar için 40 yaş altı Kardiyoloji Uzmanı
       olması şartı aranmaktadır.
     * Başvuru sahibinin Fellow of ESC ve/veya Fellow of HFA olan öğretim
       üyelerinden alınmış olmak kaydıyla en az 1 referans mektubu ile
       başvurmaları istenmektedir.
     * Türk Kardiyoloji Derneği Yeterlik Kurulu’ndan son 5 yıl içinde
       alınmış Yeterlik Belgesi olan adaylara öncelik verilecektir.
     * Son başvuru tarihi 07/02/2022 tarihi saat 14.00 olarak
       belirlenmiştir.

   Kurs Direktörleri
     * Prof. Dr. Ahmet Çelik
     * Prof. Dr. Mehmet Birhan Yılmaz
     * Prof. Dr. Ahmet Temizhan
     * Prof. Dr. Sanem Nalbantgil
     * Prof. Dr. Yüksel Çavuşoğlu
     * Prof. Dr. Hakan Altay
     * Prof. Dr. Dilek Ural
     * Prof. Dr. Aylin Yıldırır

   Modüllerin İçeriği

   1. Modül  Kalp Yetersizliğine Yaklaşım
   2. Modül  Kalp Yetersizliğinin Değişik Formları
   3. Modül  Düşük EF’li Kalp Yetersizliği Tedavisi ve Takibi
   4. Modül  Kalp Yetersizliğinde Aritmiler ve Cihaz Tedavisi
   5. Modül  Kalp Yetersizliğinde Multidisipliner Yaklaşım
   6. Modül  Akut ve İleri Kalp Yetersizliği

   KYSP Yapısı
     * Bu sertifika programı toplam 6 modülden oluşmakta her modül 3 tam
       gün sürecektir. Toplam eğitim süresinin 18 ay olması planlanmış,
       ortalama her 3 ayda 1 bir modülün olması planlanmıştır. Eğitim
       günleri adaylara ayrıca bildirilecektir.
     * Program Türk Kardiyoloji Derneği merkezindeki seminer salonunda
       düzenlenecektir.
     * Programa katılan hekimler için her modül sonunda o modülle ilgili
       TKD Yeterlik Kurulu ve kurs direktörlerinin hazırlayacağı bir sınav
       yapılacaktır.
     * Katılımcı hekimin sertifika alabilmesi için programın en az 5
       modülüne tam katılım sağlamış olması ve modüller sonrası yapılacak
       olan sınavların en az 5’inden başarılı olması gerekmektedir.
     * Pandemi şartları da göz önünde tutularak sertifika programına tüm
       Türkiye’den toplam 15 kardiyoloji uzmanının katılması
       planlanmaktadır.
     * Her katılımcının sertifika programı boyunca 5’erli gruplar halinde
       ileri kalp yetersizliği merkezi olarak Ege Üniversitesi Tıp
       Fakültesi Kardiyoloji Ana Bilim Dalı’nda Prof. Dr. Sanem Nalbantgil
       önderliğinde daha önceden belirlenecek olan tarihlerde 5 hafta içi
       günü pratik eğitim alacaktır.
       Öğrenim hedefi;
          + İleri kalp yetersizliği hastalarına yaklaşım,
          + Kalıcı Mekanik Destek Cihazlarına ve Kalp Transplantasyonuna
            yönelik uygun hasta seçimi,
          + Mekanik destek cihazı takılan hastaların takibi
          + Kalp nakli yapılan hastaların takibini öğrenmek


     * Her katılımcının sertifika programı boyunca 5’erli gruplar halinde
       kardiyak cihazlara tedavisi ve optimizasyonu öğrenmek için Dokuz
       Eylül Üniversitesi Kalp Ritim Bozuklukları Uygulama ve Araştırma
       Merkezi- Prof. Dr. Mehmet Birhan Yılmaz, Doç. Dr. Emin Evren Özcan,
       Dr. Öğr. Üyesi Oğuzhan Ekrem Turhan önderliğinde daha önceden
       belirlenecek olan tarihlerde 5 hafta içi günü pratik eğitim
       alacaktır.
       Öğrenim hedefi;
          + ICD, CRT P/D endikasyonları, uygun hasta seçimi
          + ICD, CRT- P/D implantasyonu, cihaz seçimi, implantasyon
            esnasında püf noktalar
          + Cihaz programlama
          + İmplantasyon sonrası CRT optimizasyonu ve takip
          + KY’de AF, VES ve VT ablasyonu

     * 5’er günlük pratik eğitimi için katılımcılar seyahat-konaklama
       ihtiyaçlarını kendileri karşılayacaklardır.

                           Kayıt için tıklayınız.

   KY Bülteni Kalp Yetersizliği Sertifikasyon Programı Hasta Bilgilendirme
   Broşürü Hasta Bilgilendirme Broşürü İngilizce Toplum İçin Bilgiler Kalp
   Yetersizliği Hasta Klavuzu Kalp Yetersizliği Yol Haritası KYÇG
   Tarafından Yürütülen Çok Merkezli Çalışmalar KYÇG Tarafından Yayınlanan
   Rehberler Dernek Ana Sayfa

Copyright 2025 TKD. Bu sitenin tüm hakları Türk Kardiyoloji Derneğine aittir.

   LookUs & Online Makale
