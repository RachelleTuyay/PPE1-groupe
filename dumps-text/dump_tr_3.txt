   #OpenSearch Halk Sağlığı Genel Müdürlüğü

     * T.C. Sağlık Bakanlığı
     * Resmi Gazete
     * Sağlık Personeli

   fab fa-instagram
   fab fa-facebook-f
   fab fa-twitter
     * Turkish (Turkey)
     * English (United Kingdom)

   Halk Sağlığı Genel Müdürlüğü Halk Sağlığı Genel Müdürlüğü T.C. SAĞLIK
   BAKANLIĞI HALK SAĞLIĞI GENEL MÜDÜRLÜĞÜ
   Arama ____________________

     * Anasayfa
     * Kurumsal
          + Bakanımız
          + Genel Müdürümüz
          + Genel Müdür Yardımcıları
          + Görev Tanımımız
          + Teşkilat Şeması
          + Kalite Politikamız
          + Kurumsal Kimlik ve Logo
     * Birimler
     * Mevzuat
          + Kanunlar
          + Bakanlar Kurulu Kararları
          + Tüzükler
          + Yönetmelikler
          + Tebliğler
          + Yönergeler
          + Genelgeler
          + Genel Nitelikli Yazı ve Görüşler
          + Protokoller
          + Taslaklar
     * İç Kontrol
     * Haberler
     * İletişim

29 Eylül Dünya Kalp Günü

   30 Eylül 2024

   Kalbi ve damar sistemini olumsuz etkileyen kalp ve damar hastalıkları
   (kardiyovasküler hastalıklar), farklı şiddetlerde ortaya çıkabilen
   geniş bir hastalık yelpazesini kapsar. En yaygınları arasında koroner
   arter hastalığı (kalp damarlarının tıkanması), kalp yetmezliği, aritmi
   (kalp ritim bozuklukları) ve kalp kapak hastalıkları bulunmaktadır.

   Dünya Sağlık Örgütü (DSÖ) verilerine göre kalp damar hastalıkları,
   dünya genelindeki engellilik ve ölümlerin önde gelen nedenidir ve her
   yıl yaklaşık 18 milyon kişinin hayatını kaybetmesine sebep olmaktadır.
   Ülkemizde de benzer bir durum söz konusu olup Türkiye İstatistik Kurumu
   (TÜİK) tarafından yayımlanan 2023 yılı ölüm ve ölüm nedeni
   istatistiklerine göre ölümlerin yüzde 33,4’ünden kalp ve damar
   hastalıkları sorumludur.

   Özellikle gelişmiş ve gelişmekte olan ülkelerde, yaşam süresinin
   uzamasıyla birlikte nüfusun yaşlanması, artan şehirleşme, sağlıksız
   beslenme ve hareketsizlik gibi faktörler nedeniyle kalp ve damar
   hastalıkları görülme sıklığı artmaktadır. Ülkemizde, 2023 yılında
   yapılan bir çalışmada nüfusun yüzde 7’sinin kalp hastalığı ya da kalp
   krizi nedeniyle göğüs ağrısı ya da felç geçirdiği, bu durumun yaşla
   birlikte artmakta olduğu tespit edilmiştir.

   Kalp ve damar hastalıkları için en önemli davranışsal risk faktörleri
   sağlıksız beslenme, yetersiz fiziksel aktivite, tütün ve alkol
   kullanımıdır. Davranışsal risk faktörlerinin etkileri bireylerde yüksek
   tansiyon, yüksek kan şekeri ve obezite gibi durumları ortaya çıkararak
   kalp damar hastalığı gelişme riskini arttırmaktadır. Yapılan
   araştırmalar, yaşam tarzında yapılacak değişikliklerle 30-70 yaş
   arasında görülen kalp ve damar hastalığı kaynaklı ölümlerin yüzde
   80’inin önlenebileceğini göstermektedir.

   Yaygınlığı ve etkileri nedeniyle kalp ve damar hastalıkları küresel bir
   halk sağlığı sorunu olarak kabul edilmiş ve dünyada, her yılın 29 Eylül
   günü “Dünya Kalp Günü” olarak belirlenmiştir. Gün vesilesiyle,
   oluşturulan tema çerçevesinde topluma ve sağlık çalışanlarına yönelik
   eğitim ve farkındalık çalışmaları yapılmaktadır. Bu bağlamda 2024
   yılının teması "Önce Sen, Önce Kalbin” ve “Kalbinin Kahramanı Ol,
   Harekete Geç” şeklindedir.

   Konunun önemi itibariyle Bakanlığımız tarafından, tüm paydaşlarının
   katkılarıyla “Türkiye Kalp ve Damar Hastalıkları Önleme ve Kontrol
   Programı” hazırlanmış; kronik hastalıkların erken teşhisi, etkili
   tedavisi ve izlemlerinde aile hekimleri başta olmak üzere birinci
   basamak sağlık çalışanlarının daha aktif bir rol üstlenmesini
   sağlayacak etkili ve kapsamlı bir hizmet sunum algoritması
   oluşturulmuştur.

   Bu kapsamda, aile hekimlerimizce, 40 yaş ve üstü bireylerin
   kardiyovasküler risk değerlendirmesi yapılmaktadır. Değerlendirme
   sürecinde öncelikle kişinin yaşı, cinsiyeti, sigara kullanımı bilgileri
   alınmakta; kan basıncı ölçülmekte ve kolesterol değerine bakılmakta;
   elde edilen veriler kullanılarak 10 yıl içinde ölüme neden olabilecek
   bir kalp ve damar hastalığı geçirme riski hesaplanmakta; kişiye özel
   danışmanlık verilmekte ve/veya tedavi planı oluşturulmaktadır.

   Buradan hareketle, Dünya Kalp Günü'nde, herkesi kalp sağlığı için
   eyleme geçmeye, kayıtlı oldukları aile hekimlerini düzenli olarak
   ziyaret etmeye, periyodik tarama ve izlemlerini yaptırmaya, davet
   ediyoruz.

   Kalbiniz önceliğiniz olsun. Kalbinizin kahramanı olun ve onun için;
     * Sağlıklı beslenin!
     * Yeterli miktarda su için!
     * Hareket edin!
     * Tütün, tütün ürünleri ve alkolden uzak durun!
     * Aile hekiminize başvurun!
     * Kardiyovasküler risk değerlendirmenizi yaptırın!

   Sağlıklı bir kalp ile sağlıklı bir yaşam diliyoruz.

   #öncesenöncekalbin

   #kalbininkahramanıolhareketegec

   Copyright © 2023 Halk Sağlığı Genel Müdürlüğü Tüm Hakları Saklıdır.

Mobil Menü

     * Anasayfa
     * Kurumsal
          + Bakanımız
          + Genel Müdürümüz
          + Genel Müdür Yardımcıları
          + Görev Tanımımız
          + Teşkilat Şeması
          + Kalite Politikamız
          + Kurumsal Kimlik ve Logo
     * Birimler
     * Mevzuat
          + Kanunlar
          + Bakanlar Kurulu Kararları
          + Tüzükler
          + Yönetmelikler
          + Tebliğler
          + Yönergeler
          + Genelgeler
          + Genel Nitelikli Yazı ve Görüşler
          + Protokoller
          + Taslaklar
     * İç Kontrol
     * Haberler
     * İletişim
